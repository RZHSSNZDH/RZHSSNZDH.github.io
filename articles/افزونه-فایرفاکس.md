# نصب افزونه‌های میزکار فایرفاکس در موبایل
## بِسْمِ اللهِ الرَّحْمنِ الرَّحِیم
فایرفاکس بطور پیشفرض قابلیت نصب تعدادی از افزونه‌ها در نسخه موبایل را دارد ولی این تعداد محدود از افزونه‌ها ممکن است نیاز کاربر را مرتفع نسازند. در این آموزش قرار است یاد بگیریم که چطور افزونه‌های نسخه دسکتاپ فایرفاکس را در نسخه موبایل نصب کنیم.

### ۱- در سایت افزونه‌ها ثبت‌نام کنید
وارد [این پیوند](https://addons.mozilla.org/) شده و ثبت‌نام کنید.

![ورود](https://files.virgool.io/upload/users/208937/posts/e0n2rqistou8/eaq0gwsyn5xw.png)

### ۲- یک مجموعه بسازید
با ورود به این صفحه، یک مجموعه با نام دلخواه بسازید.

![ساخت مجموعه](https://files.virgool.io/upload/users/208937/posts/e0n2rqistou8/k4eozrxl0s6q.png)

### ۳- افزونه‌های مورد نیاز خود را وارد این مجموعه کنید
در صفحه هر افزونه، بخشی به نام افزودن این افزونه به یک مجموعه خاص وجود دارد. افزونه‌ای که میخواهید نصب کنید را از این بخش وارد مجموعه‌ای که در مرحله پیش ساختیم کنید.

![اضافه کردن به مجموعه](https://files.virgool.io/upload/users/208937/posts/e0n2rqistou8/9jsdjtkv7jnd.png)

### ۴- حالت پیشرفته فایرفاکس را فعال کنید
وارد بخش «about» فایرفاکس در گوشی خود شوید. روی لوگوی آن، چند بار تپ کنید تا وارد حالت پیشرفته یا توسعه‌دهنده شوید.

![حالت پیشرفته](https://files.virgool.io/upload/users/208937/posts/e0n2rqistou8/nuyowuuabkmn.jpeg)

### ۵- وارد تنظیمات شوید
پس از ورود به تنظیمات، روی «Custom Add-on collection» تپ کنید. در ورودی اول، شناسه یا همان ID خود در سایت addon‌ها را وارد کنید. برای مشاهده این کد وارد View my profile در [سایت](https://addons.mozilla.org/) شوید. ID شما در آخر URL نمایش داده میشود.
در بخش دوم هم نام مجموعه را وارد کنید.

![شناسه](https://files.virgool.io/upload/users/208937/posts/e0n2rqistou8/0kcsmwe1wj84.png)

### ۶- افزونه‌ها را نصب کنید!
پس از انجام مرحله قبل، فایرفاکس برنامه را میبندد. پس از باز کردن دوباره برنامه، اگر به بخش Add-ons بروید، میتوانید افزونه‌هایی را که به مجموعه اضافه کرده بودید را ببینید و با زدن روی علامت +، آنها را نصب کنید.

![نصب کنید](https://files.virgool.io/upload/users/208937/posts/e0n2rqistou8/p7i5sb4zbpnq.jpeg)