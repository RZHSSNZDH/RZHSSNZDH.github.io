# ۴ ترفند ویم برای بهره‌وری بیشتر
## بِسْمِ اللَّـهِ الرَّحْمَـٰنِ الرَّحِيم
ویم امروز یکی از محبوبترین ویرایشگرهاست. ویم همه جا هست! شما اگر به یک سامانه، SSH بزنید، ایمکس یا VSCodium را نخواهید داشت؛ تنها ویم برای شما مهیاست.

![تصویر اصلی](https://files.virgool.io/upload/users/208937/posts/g21qws4h4cn3/2i5zj2k0pyeb.png?width=640)

در این مقاله، ویژگی‌هایی از ویم خواهم گفت که شما را در استفاده از ویم یاری خواهند کرد و در کل سرعتتان را افزایش خواهند داد. این نوشته فرض میکند که شما تجربه استفاده از ویم را دارید و صرفاً دنبال راهی برای افزایش اطلاعاتتان هستید.

### نشانک‌ها (Bookmarks)

ویم روشی آسان برای گذاشتن نشانه در متن به شما ارائه میدهد. فرض کنید شما در حال ویرایش متن بزرگی هستید و مرتباً نیاز دارید بین دو نقطه خاص از متن جابجا شوید. در اینصورت ابتدا شما باید برای مکان فعلی خود یک نشانک با استفاده از کلید `m` تنظیم کنید. به عنوان مثال میتوانید با فشردن عبارت `mn`، نشانه‌ای به نام `n` در خط فعلی قرار دهید. سپس در هر کجای متن که باشید میتوانید با فشردن `n'` (تک کوتیشن و `n`)، به محل نشانه `n` برگردید.

برای حذف نشانه `n`، میتوانید از دستور `delmarks n:` استفاده کنید. برای دیدن کل bookmarkها از دستور `marks:` استفاده کنید.

### مخفف‌های تعریف‌شده توسط کاربر (user-defined)

گاهی ممکن است عبارتی طولانی در متن شما تکرار شود. نوشتن این متن میتواند زمان زیادی از شما بگیرد. در ویم میتوانید برای نوشتن این عبارت مخفف تنظیم کنید. مثلا برای نوشتن This is a sample با استفاده از مخفف tias، دستور ذیل را استفاده میکنیم:

`:ab tias This is a sample`

برای حذف این مخفف از دستور `una tias:` استفاده میکنیم.

> نکته: بعد از بستن ویم، این مخفف‌ها از بین میروند.

### تکمیل خودکار

بسیاری از مردم نمیدانند در ویم قابلیت تکمیل خودکار وجود دارد. اگر در متنی که مینویسید یک کلمه طولانی زیاد تکرار میشود، میتوانید از این قابلیت استفاده کنید. زمانی که تعدادی از حروف آن کلمه طولانی را (در صورتی که حداقل یکبار در این متن آن را نوشته باشید) تایپ کنید و `CTRL+P` را فشار دهید، اگر گزینه دیگری موجود نباشد، ویم خودش کلمه را تکمیل میکند ولی در غیر این صورت لیستی از گزینه‌های موجود نمایش میدهد که میتوانید با استفاده از کلیدهای جهت، یکی را انتخاب کرده و با `Tab` آن را تایید کنید.

### انتخاب بازه

در ویم شما میتوانید بازه‌ای را بطور مستقیم انتخاب کنید و کاری روی آن انتخاب دهید. به این صورت:

`:startline,lastline operation`

مثلا برای حذف خطوط ۱۰ تا ۱۵، از دستور زیر استفاده میکنیم:

`:10,15 d`

بجای پیدا کردن شماره خطوط اول و آخر به ترتیب میتوانید از `.` و `$` استفاده کنید. برای انتخاب کل پرونده هم میتوان از `%` استفاده کرد. به عنوان مثال:

`:.,5 t 10 # رونوشت کردن خطوط کنونی تا ۵ در خط ۱۰`

`:%d # حذف کردن کل پرونده`

---
امیدوارم این نوشته توانسته باشد نکاتی کاربردی به شما آموزش دهد که بهره‌وری شما را افزایش دهد. ویم ترفندهای بسیاری دارد که حتی افرادی که سالها از این ویرایشگر متن استفاده کرده‌اند همه آنها را نمیدانند. همیشه چیزی جدید برای یادگیری درباره ویم موجود است.

[منبع](https://opensource.com/article/22/3/vim-features-productivity)