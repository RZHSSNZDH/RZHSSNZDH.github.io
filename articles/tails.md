# سیستم‌عامل Tails چیست؟

## بِسْمِ اللَّـهِ الرَّحْمَـٰنِ الرَّحِيم
سیستم‌عامل تِیْلْز، یک سیستم‌عامل قابل حمل (portable) برپایهٔ دبیان و با میزکار گنوم است. هدف این سیستم‌عامل ارائهٔ خدمات حفظ حریم خصوصی است. در این نوشته قصد دارم دربارهٔ نحوهٔ انجام اینکار توسط tails بنویسم.
<!--more-->
### ردی روی رایانه باقی نگذارید
#### رایانهٔ امن شما در هر کجا
برای استفاده از تیلز تنها لازم است رایانهٔ خود را خاموش کنید و وارد USB خود که tails در آن قرار دارد بشوید؛ بدون اینکه نیاز باشد وارد ویندوز، مک یا گنولینوکس خود شوید.

![portable](https://tails.net/about/anywhere.png)

میتوانید بصورت موقت رایانهٔ خود را به یک دستگاه امن تبدیل کنید. همچنین با توجه به قابل حمل بودن تیلز، میتوانید حتی موقع استفاده از رایانهٔ شخص دیگری هم امن بمانید.

تیلز یک پروندهٔ ۱.۵ گیگابایتی است و نیم‌ساعت برای نصب زمان نیاز دارد و میتواند روی هر فلشی با حداقل حافظهٔ ۸ گیگابایتی نصب شود. همچنین روی اکثر رایانه‌ها با سن کمتر از ۱۰ سال هم اجرا میشود. شما میتوانید بعد از خاموش کردن تیلز، سیستم‌عامل اصلی خود را دوباره بوت کنید.

هنگام اجرا کردن تیلز روی رایانهٔ یک شخص دیگر نگران وجود ویروس روی رایانهٔ او نباشید؛ تیلز بصورت مستقل از دیگر سیستم‌عامل‌ها اجرا میشود و اصلا از حافظهٔ اصلی رایانه (هارد یا SSD) استفاده نمیکند. البته باید حواستان به پاک بودن رایانه‌ای که tails را در آن بارگیری کرده‌اید باشید تا گرفتار بدافزارها یا keyloggerها نشوید.

#### فراموشی
تیلز همیشه همه‌چیز را موقع خاموش شدن بصورت خودکار پاک میکند. بدون تیلز، تقریبا هر کاری که با رایانهٔ خود میکنید قابل رهگیری‌ست:

- وبگاه‌هایی که بازدید میکنید حتی در حالت مرور خصوصی
- پرونده‌هایی که باز میکنید حتی اگر آنها را حذف کنید
- گذرواژه‌ها حتی اگر از یک مدیر گذرواژه استفاده کنید
- دستگاه‌ها و شبکه‌های Wi-Fi که استفاده میکنید

![temp](https://tails.net/about/amnesia.png)

درحالیکه تیلز چیزی روی هارد یا SSD نمینویسد و کاملا روی رم اجرا میشود؛ و رم هر بار که رایانه خاموش میشود کاملا پاک میشود و هر دنبال‌کنندهٔ احتمالی را از بین میبرد.

#### حافظهٔ ماندگار
شما میتوانید برخی از پرونده‌ها و تنظیماتتان را بصورت رمزگذاری‌شده در USB خود ذخیره کنید: اسنادتان، نشانک‌های مرورگتان، رایانامه‌هایتان و حتی برخی از برنامه‌های اضافی که نصب میکنید.

![storage](https://tails.net/about/persistent-storage.png)

حافظهٔ ماندگار یک قابلیت انتخابی‌ست و خودتان انتخاب میکنید که چه چیزی در آن ذخیره شود. هر چیز دیگری از بین میرود.

#### ابزارهای امنیت دیجیتال
تیلز یک سری ابزارها برای کار روی اسناد حساس و ارتباط‌گیری امن دارد. همهٔ این برنامه‌ها آمادهٔ استفاده‌اند و برای استفادهٔ امن تنظیم شده‌اند تا از اشتباهات جلوگیری کنند.

این ابزارها عبارتند از:

- مرورگر تور با uBlock: یک مرورگر امن با یک مسدودکنندهٔ تبلیغات
- تاندربرد: برای رایانامه‌های رمزگذاری‌شده
- KeePassXC: برای ساخت و ذخیره کردن گذرواژه‌های قوی
- لیبره‌آفیس: مجموعهٔ اداری
- OnionShare: برای همرسانی پرونده‌ها، وبگاه‌ها و اتاق‌های گپ روی تور
- Metadata Cleaner: برای حذف متادیتا‌ها از پرونده‌ها
- و …

![tools](https://tails.net/about/toolbox.png)

و مواردی که برای جلوگیری از اشتباهات در نظر گرفته شده‌اند:

- در صورت تلاش برای دسترسی به اینترنت بدون تور، دسترسی برنامه‌ها بصورت خودکار به اینترنت قطع میشود.
- هر چیزی در حافظهٔ ماندگار بصورت خودکار رمزگذاری‌شده است.
- تیلز چیزی را روی هارد یا SSD نمینویسد. کل رم هم موقع خاموش شدن پاک میشود.

### ردی روی اینترنت باقی نگذارید
#### تور برای همه‌چیز
هر چیزی که با اینترنت در تیلز انجام دهید از شبکهٔ تور عبور میکند. تور همه‌چیز را رمزگذاری و ناشناس‌سازی میکند و از ۳ رله عبور میدهد. رله‌ها کارسازهایی هستند که توسط مردم و نهادها در سراسر جهان مدیریت میشوند.

![tor](https://tails.net/about/relays.png)

هیچ رله‌ای بصورت تنها نمیتواند بداند که ارتباط رمزگذاری‌شده از کجا آمده یا به کجا میخواهد برود. رلهٔ اول تنها میداند شما از کجا آمده‌اید و نمداند به کجا میخواهید بروید. رلهٔ سوم هم تنها میداند میخواهید به کجا بروید و نمیداند از کجا آمده‌اید. ارتباط با مقصد نهایی هم میتواند رمزگذاری شود (مثلا با https) تا رلهٔ سوم محتوای ارسال‌شده را هم نفهمد.

اینگونه است که تور طراحی امنی دارد حتی اگر بعضی از رله‌ها بدافزار باشند.

شبکهٔ تور بیش از ۶۰۰۰ رله دارد. نهادهایی که رله‌های تور راه‌اندازی کرده‌اند شامل دانشگاه‌ها مثل دانشگاه MIT، گروه‌های کنشگر مثل RiseUp، مؤسسه‌های غیرانتفاعی مثل Derechos Digitales، خدمات نگهداری اینترنت مثل Private Internet Access و … هستند. تنوع زیاد افراد و سازمان‌هایی که رله‌های تور را اجرا میکنند باعث امنیت و پایداری بیشتر میشود.

#### دوری کردن از نظارت و سانسور
تور از اینکه کسی ببیند شما در اینترنت چه میکنید جلوگیری میکند. شما میتوانید از سانسور فرار کنید زیرا سانسورچی نمیداند شما دارید از چه وبگاهی استفاده میکنید.

![censor](https://tails.net/about/walkie-talkie.png)

اگر جاییکه شما هستید اتصال به تور مسدود یا خطرناک است، مثلا در بعضی کشورها با سانسور سنگین، میتوانید از پل‌ها برای پنهان کردن اینکه دارید از تور استفاده میکنید استفاده کنید.

#### دوری کردن از دنبال شدن و تغییر دادن هویت
همچنین تور از اینکه وبگاه‌ها بدانند شما چه کسی و کجا هستید جلوگیری میکند، مگر اینکه خودتان بهشان بگویید. شما میتوانید از وبگاه‌ها بصورت ناشناس بازدید کنید یا هویت خود را تغییر دهید. دنبال‌کننده‌های برخط یا تبلیغات‌چی‌ها دیگر نخواهند توانست شما را از این وبگاه به آن وبگاه دنبال کنند.

![identity](https://tails.net/about/footprints.png)

در تیلز بطور کامل شما میتوانید یک بلاگ منتشر کنید یا یک شبکهٔ اجتماعی را مدیریت کنید. اگر به آنها تنها از طریق تیلز دسترسی پیدا کنید، به شما مربوط نخواهد شد. شما میتوانید اسناد و تصاویر مربوط به این شناسه‌های مختلف را در حافظهٔ ماندگارتان ذخیره کنید، گذرواژه‌هایتان را در KeePassXC ذخیره کنید، یک رایانامهٔ اختصاصی در تاندربرد داشته باشید و ….

### آزادی نرم‌افزار
#### شفافیت برای اعتماد به ساخت
کل کد tails عمومی است تا به محققان امنیتی مستقل اجازه دهد بررسی کنند که واقعا تیلز طوری که باید کار کند میکند یا نه.

![freedom](https://tails.net/about/blueprint.png)

#### امنیت برتر بصورت رایگان
کسی نباید برای امن بودن موقع استفاده از رایانه پول پرداخت کند. برای همین تیلز رایگان است و سعی میشود استفاده از آن برای همه آسان شود. تیلز توسط پروژهٔ تور که یک پروژهٔ غیرانتفاعی توسعهٔ ابزارهای حریم خصوصی و ناشناسی است ساخته شده است.

![free](https://tails.net/about/fire.png)

این ابزار توسط اعانهٔ مردمی مثل شما و سازمان‌هایی که آزادی اینترنت را حمایت میکنند ساخته شده است: موزیلا، داک‌داک‌گو، Open Tech Fund، Craig Newmark Philanthropies و ….

#### همرسانی برای قوی‌تر بودن
تیلز برپایهٔ‌هایی محکم استوار است: شبکهٔ تور، سیستم‌عامل دبیان، میزکار گنوم و کل ابزارهایی که در تیلز ارائه شده‌اند. تیلز پیشرفت‌هایش را همرسانی میکند تا افراد بیشتری از کارهایی که برایش انجام شده بهره ببرند.

![share](https://tails.net/about/roots.png)

---
این نوشته طبق [این صفحه](https://tails.net/about/index.en.html) نوشته شده است.